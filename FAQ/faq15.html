<p>Niestety na samym początku nauki masz do podjęcia decyzję tego rodzaju, że czegokolwiek nie wybierzesz, to zauważysz pewne niedogodności. Masz trzy możliwości do wyboru:</p>
<ul>
  <li><strong>Grać jak wszyscy</strong>
  <p>a początku wyda ci się to nawet łatwiejsze. Trudniejsze dla początkującego jest opanowanie zwykle ręki na gryfie. Szybko jednak zauważysz, że to złudne, a im więcej umiesz, tym więcej wymagasz od ręki przy strunach. Początki zapewne będą więc łatwiejsze, ale im dalej w las, tym bardziej będzie pod górkę.</p>
  </li>

  <li><strong>Zamienić struny i grać odwrotnie (czyli zgodnie z leworęcznością)</strong>
  <p>Grasz wówczas tak, jak praworęczni - silniejsza ręka na pudle, kształty akordów bez zmian. To prawdopodobnie najlepsze rozwiązanie, ale są też liczne niedogodności. Nie zagrasz na pożyczonym ukulele, nie wypróbujesz nowego instrumentu w sklepie. Nie pograsz też na instrumencie zbudowanym niesymetrycznie, np. na ukulele z wcięciem czy na niektórych elektrycznych, a w elektroakustycznych instrumentach panel sterujący przetwornikiem wypadnie ci pod pudłem.</p>
  </li>

  <li><strong>Odwrócić ukulele, ale nie zamieniać strun</strong>
  <p>Metoda "na Kaczmarskiego". Nie polecamy, stwarza to osobliwe problemy z lustrzanym odbiciem wszystkich akordów.</p>
  </li>
</ul>