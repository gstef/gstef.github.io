<p>Tak naprawdę to taki,  jaki ci się najbardziej spodoba, i jeśli traficie na ukulele które do was szczególnie przemawia „kup mnie”, to zignorujcie wszystko poniższe. Polecamy jednak zwykle sopran dlatego, że:</p>
<ul>
<li>Jest to najbardziej kanonicznie brzmiące ukulele</li>
<li>Jest najpopularniejszy, więc wybór w sklepie będzie największy</li>
<li>Jest najtańszy – za daną kwotę kupisz lepszy sopran niż inny rozmiar</li>
<li>Zalety większych rozmiarów ujawniają się dopiero przy bardziej zaawansowanej grze, czyli nie są w zasadzie potrzebne początkującym</li>
<li>Jeśli nauczysz się grać na sopranie, umiesz też grać na większych ukulele. W drugą stronę wymaga to przyzwyczajenia do mniejszych rozmiarów gryfu</li>
<li>Gwarantujemy, że to i tak nie będzie wasze ostatnie ukulele, w końcu i tak kupicie droższe i lepsze.  Właśnie wtedy, kiedy większe możliwości większego ukulele zaczną wam być potrzebne.  Wasz pierwszy sopran pozostanie jako instrument wyjazdowo-imprezowy.  Jest to logiczna kolejność zakupów.</li>
</ul>
<p>Nie jest prawdą, że niektórzy mają zbyt duże dłonie do gry na sopranie. Szybko idzie się przyzwyczaić i jeśli nie masz łapy jak łycha od koparki, dasz sobie radę.</p>