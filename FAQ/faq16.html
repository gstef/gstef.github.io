<p>Struny mają istotny wpływ na brzmienie, jak i na wygodę gry, i długo można dyskutować o niuansach z tym związanych. Ale nie zawsze dyskusja taka ma sens.</p>

<p>Najpopularniejsze struny ukulelowe na świecie, czyli marki <em>Aquila</em> z opatentowanego materiału zwanego Nylgut, są popularne nie bez powodu. To bardzo charakterystyczny, „mocny” dźwięk, który szczególnie dobrze się sprawdza w tanich ukulele. Są też miękkie, dość grube i przez to łatwe w grze. Dlatego zwyczajowo polecamy je początkującym, zresztą często mają je już założone fabrycznie.</p>

<p>Poza nimi jest oczywiście mnóstwo innych do wyboru – tradycyjne struny nylonowe, szkliste i dźwięczne fluorokarbonowe, metaliczne Aquilla Red… Jest w czym wybierać.  Nie poradzimy wam, które są „dobre”, bo nie ma żadnych obiektywnych kryteriów, by to ocenić. Są różne, różne są też gusta, i różne są ukulele. Szukajcie swojego ulubionego typu.</p>

<p>Jeśli już szukacie czegoś ciekawszego, to zapraszamy do lektury <a href="http://polish-ukulele.pl/2012-04-04-jakie-struny-wybrac-i-dlaczego-aquila-to-nie-zawsze-najlepszy-wybor">naszego tekstu o strunach</a>.</p>