<p>Lite drewno to zdecydowana poprawa brzmienia, co jednak nie wynika tylko z lepszych właściwości samego materiału, jak po prostu z faktu że są to instrumenty znacznie lepiej wykonane od budżetowych sklejek. Lite drewno to również jednak nieznane sklejce problemy z konserwacją czy utrzymaniem prawidłowej wilgotności. Raczej nie będzie to ukulele do gry przy ognisku, dlatego zawsze warto mieć też tani instrument z laminatu w kolekcji.</p>
<p>Najtańsze ukulele z litego drewna nie są zwykle dobrą inwestycją. Lite drewno musi być starannie selekcjonowane i sezonowane, by rzeczywiście ujawniły się jego lepsze właściwości brzmieniowe, a na to w najtańszych instrumentach liczyć nie można. Sama budowa ukulele z drewna jest też trudniejsza i bardziej pracochłonna. Większe koszty powodują więc, że oszczędności producenta muszą się gdzieś ujawnić, zapewne niestety w kontroli jakości.</p>
<p>Krótko mówiąc – kup wtedy, kiedy już wiesz, co robisz i czego potrzebujesz. W cenie kilkuset złotych niemal zawsze lepiej wyjdziesz na przyzwoitym instrumencie z laminatu.</p>