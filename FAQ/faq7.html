<p><strong>Mahilele 3.0</strong>
Udane połączenie plastiku i sklejki, daje przyjemne brzmienie przy bardzo dobrej powtarzalności produkcji i cenie niewiele przekraczającej 200zł. Prawdopodobnie najczęściej ostatnio polecane ukulele dla początkujących. Tutaj możecie przeczytać nasz test wcześniejszego, bardzo podobnego modelu z tej serii:
<a href="http://polish-ukulele.pl/2014-11-29-mahilele">Test Mahilele 2.0</a></p>
<p><strong>Makala Dolphin / Shark</strong> –klasyczny wybór, prawie każdy ukulelista ma „delfinka” w kolekcji. Bardzo tanie, raczej sprawdzone, ale często wymaga drobnych poprawek w regulacji. Wybierz, jeśli koniecznie chcesz się zmieścić poniżej 200 zł. Obiektywnie brzmi słabo, ale jest to słabość w pewnym sensie kultowa.</p>
<p><strong>Flight NUS 310</strong> – porządnie wykonany sopran, marki stosunkowo nowej na polskim rynku. Typowa sklejka z polecanej przez nas półki cenowej.</p>
<p><strong>EverPlay 2130 / 2150</strong> – firma o bardzo złej sławie z rynku gitarowego, ale w ukulele akurat niezasłużonej. Typowa, nieźle wykonana sklejka, choć zdarzają się wpadkowe egzemplarze.</p>
<p><strong>Hora S1175</strong> – jeżeli naprawdę koniecznie chcesz zakupić niedrogie ukulele z litego drewna, choć tego nie polecamy. Posiada klucze kołkowe, które dla początkujących mogą być bardzo niewygodne. Rzadkością na tej półce cenowej jest produkcja w Europie.</p>
<p><strong>Mellow UKC-HM / UKS-ZB</strong> – kolejna często polecana sklejka, która nie powinna rozczarować.</p>