<ul>
  <li>
    <p></strong>Zła technika przyciskania strun</strong></p>
    <p>
    Najczęstsze u początkujących. Zajrzyj do naszego poradnika <a href="http://polish-ukulele.pl/nauka-gry">Pierwsze kroki z ukulele”</a> i przeczytaj dokładnie, w jaki sposób przyciskać struny do progów. Spróbuj na pojedynczych strunach. Jeśli jesteś w stanie wydobyć czysty dźwięk bez brzęczenia, to znaczy że problemem nie jest ukulele, po prostu musisz jeszcze trochę poćwiczyć.</p>
  </li>

  <li>
    <p></strong>Wystający próg lub zbyt niska akcja strun</strong></p>
    <p>
    Jeśli brzęczenie wydobywa się po przyciśnięciu struny do progu, szczególnie kiedy szarpniesz strunę mocniej niż zwykle, to możliwe, że struna uderza o któryś z niższych progów. Jeśli powodem jest to, że jeden z progów wystaje, to jest to poważna wada instrumentu (można spróbować skorygować ją pilnikiem). Możliwe też, że wszystkie struny są nieco zbyt nisko, jak na twoją technikę gry i sam rodzaj strun – wówczas potrzebna będzie wymiana mostka na nieco wyższy.</p>
  </li>

  <li>
    <p></strong>Luźne klucze</strong></p>
    <p>
    Zdarza się w tanich ukulele. Klucz może mieć śrubkę regulacyjną, którą wystarczy dokręcić ciaśniej, by problem ustąpił. Może też jednak być konieczna wymiana kluczy, jeśli są faktycznie uszkodzone.</p>
  </li>

  <li>
    <p></strong>Luźna elektronika</strong></p>
    <p>
    Częsty przypadek w elektroakustycznych ukulele – biegnące wewnątrz przewody od przetwornika mogą wibrować i brzęczeć o pudło. Zwykle wystarczy je ruszyć w nieco inną pozycję, można podkleić kawałkiem taśmy.</p>
  </li>

  <li>
    <p></strong>Luźne końcówki strun</strong></p>
    <p>
    Zobacz, czy wolne końce strun, zarówno od strony kluczy, jak i mostka są odpowiednio zabezpieczone. Najlepiej po prostu je przyciąć.</p>
  </li>
</ul>