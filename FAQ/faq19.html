<p>
Tradycyjne klucze ukulelowe to po prostu drewniany kołeczek, który trzyma się w dopasowanym otworze siłą tarcia. Nie posiada żadnej przekładni, więc o ile przekręcisz klucz, o tyle obróci się kołek z nawiniętą struną.
Jest to rozwiązanie z pewnością proste i niezawodne, ma również korzystny wpływ na wyważenie instrumentu, jak i na jego klasyczny wygląd. Ale strojenie jest trudniejsze, trudniej o precyzję.  </p>

<p>Klucze gitarowe zawierają z kolei przekładnię ślimakową, która znacznie ułatwia  precyzyjne strojenie. Klucze takie mogą mieć konstrukcję zamkniętą lub otwartą (z widocznym mechanizmem). Zwykle te pierwsze są trwalsze i lepszej jakości, ale nie jest to reguła. Wadą jest większa waga, większa komplikacja mechanizmu, a także łatwiejsze rozstrojenie przy przypadkowym trąceniu klucza.</p>

<p>Ostatecznie wybór nie jest jednoznaczny i bywa przedmiotem gorących sporów, czyli tak naprawdę zależy od osobistych preferencji. Natomiast wśród początkujących więcej jest zwolenników kluczy gitarowych, i takie też polecamy.</p>

<p>Gwoli kompletności, istnieje jeszcze niezły kompromis w postaci kluczy z przekładnią planetarną. Ale ich komplet może kosztować tyle, ile całe ukulele dla początkujących.</p>