<p>
Nie należy popadać w przesadę, gdyż sporo materiałów w sieci opisuje, jakby ukulele trzeba było trzymać co najmniej w sejfie i w atmosferze z gazów szlachetnych. Ale faktem jest, że:</p>

<ul>
<li>Drewniany instrument powinien mieć stałą wilgotność w przedziale
  mniej więcej 45-65%, co jest problemem głównie w sezonie grzewczym.
  Więcej szczegółów na ten temat przeczytasz <a href="/2012-02-23-jak-dbac-o-ukulele-zima">tutaj.</a></li>
<li>Sklejki są znacznie odporniejsze od drewna. W praktyce oznacza to, że
  na pewno dobrze jest dbać o nie tak samo, ale jeśli coś zawalicie to
  raczej na pewno nic się strasznego nie stanie</li>
<li>Ukulele czyścimy wilgotną szmatką, można z odrobiną detergentu, lub płynem kupionym specjalnie w tym celu w sklepie muzycznym.</li>
<li>Do konserwacji podstrunnicy służy olejek cytrynowy – robi się to raz
  na kilka miesięcy, więc wystarcza na bardzo długo. Nie ma co zatem
  oszczędzać i kombinować z zastępczymi środkami.</li>
<li>Jeśli przenosisz ukulele na mrozie, to nie wyjmuj go z pokrowca,
  dopóki się nie ogrzeje. Drewno nie lubi przede wszystkim nagłych
  zmian temperatury. Nie zostaw go w gorącym samochodzie, nie podchodź
  blisko do ogniska w chłodną noc, lepiej też nie nadawaj go na bagaż w samolocie.</li>
</ul>

</p> I nie popadaj w paranoję, to wszystko środki trochę na wyrost. Tak naprawdę instrumentowi na bank zaszkodzi dopiero długotrwałe przesuszenie lub zawilgocenie (sucha szafa nad kaloryferem / mokra piwnica przez kilka tygodni), reszta to trochę dmuchanie na zimne. </p>