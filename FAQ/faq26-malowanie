<p>Jeśli ukulele jest wykonane ze sklejki, a takie najczęściej są przedmiotem zabiegów "upiększających", to nie wpłynie to w zasadzie na brzmienie instrumentu, jeśli tylko nie planujesz nałożyć 3 mm lakieru samochodowego czy grubej warstwy farb akrylowych. Do tworzenia wzorów możesz użyć dowolnej techniki, np. farb akrylowych, markerów czy decoupage'u (wcześniej należy pozbyć się warstwy starego lakieru za pomocą papieru ściernego).</p>


<p>
Swoją pracę trzeba zabezpieczyć lakierem bezbarwnym w sprayu lub w puszce. Można do tego użyć lakieru akrylowego (do mebli), olejnego lub nitrocelulozowego. Nakładamy kilka cienkich warstw, między aplikacjami czekając na wyschnięcie (zgodnie z instrukcją na opakowaniu, zwykle ok. 1h). Po nałożeniu trzeba odczekać do całkowitego zaschnięcia, co może trwać nawet tydzień.
</p?

<p>
Po wyschnięciu przystępujemy do polerowania. Służy do tego papier wodny (bardzo drobny papier ścierny) o coraz mniejszej gradacji, używany na mokro, z użyciem wody z mydłem. Polerujemy całą lakierowaną powierzchnię po kawałku, zaczynając od papieru nr. ok. 500 aż do ok. 2000. Jeśli chcemy mieć naprawdę lustrzaną powierzchnię, następnie można użyć pasty polerskiej, jak K2 Tempo (normalnie służy do lakierów samochodowych, co od razu  podpowiada gdzie jej szukać). W ten sam sposób zabezpieczyć można naklejoną na instrument nalepkę czy autografy wykonane markerem.
</p>